# PARP 25L Projekt

## Tytuł gry: A38

## Terminy

- Prolog: 6. kwietnia
- Haskell: 11. maja
- Smalltalk: 1. czerwca

## Fabuła

[start rozgrywki]

W ramach legendarnych 12 prac, które mają udowodnić wyższość Galów nad Rzymianami, Asterix i Obelix mają już za sobą sześć zadań.
Pokonali dzikie bestie, przechytrzyli hipnotyzera i najedli się u kucharza olimpijskiego.

Teraz przygotowują się na kolejne wyzwanie. Tym razem jednak nie czeka ich walka na arenie, lecz coś znacznie gorszego... biurokracja.

Urzędnik: Waszym kolejnym zadaniem będzie zdobycie zaświadczenia A38, które pozwali wam uczestniczyć w następnej próbie.
Asterix: Aaaa, chodzi o zwykłą administracyjną formalność?
Urzędnik: Tak jest, administracyjna, formalność, musicie poprosić o zaświadczenie A38

Asterix i Obelix udają się do urzędu. Wchodzą do budynku i stają naprzeciw sekretarza, który wita ich:
Sekretarz: Czego tam?

[zapytaj sekretarza o A38]

Sekretarz: Zarejestrować okręt tak? Nie, źle was skierowano. Musicie zawrócić do kapitana portu.
Asterix: Co? Nie chcemy rejestrować okrętu...

[zapytaj ponownie sekretarza o A38]

Sekretarz: Port! Znajdziecie go w mieście. Jest nad brzegem morza.
Asterix: Nie, chcemy zaświadczenie A38.
Sekretarz CO?

[krzyknij A38]

Sekretarz: NIE KRZYCZ TUTAJ DOBRZE? CO ZA WYCHOWANIE! NA JOWISZA ZA KOGO WY SIE UWAŻACIE. Poszukajcie okienka nr. 1. Korytarzem w lewo, ostatnie drzwi na prawo.

[idź do okienka nr. 1]

Asterix i Obelix podążają za wskazówkami sekretarza, lecz szybko orientują się, że po prawej stronie... nie ma żadnych drzwi. W zamian dostrzegają inne, po lewej. Wygląda na to, że sekretarz się pomylił.

[idź do drzwi po lewej stronie]

W pomieszczeniu oczom Asteriksa i Obeliksa ukazuje się niecodzienny widok - urzędnik na huśtawce, w towarzystwie młodej damy. Po chwili dostrzega nieproszonych gości i zastyga w pół ruchu.
Urzędnik: KTO WAM POZWOLIŁ WEJŚĆ DO MEGO BIURA?

[zapytaj o okienko nr. 1]

Urzędnik: Sprawdźcie plan. Szóste piętro. I proszę zamknąć za sobą drzwi. Co za bezczelność...
Proszę dalej, panienko.

[idź na szóste piętro]

Asterix i Obelix ledwo żywi wchodzą na szóste piętro, dysząc ciężko po niezliczonych schodach. Po drodze robią kilka przerw – na oddech, narzekanie i rozważenie powrotu do wioski.
W końcu ich oczom ukazuje się plan budynku... i wtedy uświadamiają sobie coś niepokojącego.
Okienko nr 1 znajduje się na parterze. Po prawej stronie od wejścia.

[idź na parter]

Dochodzą do okienkaa nr. 1 i zastają tam panią urzędniczkę.
Urzędniczka: W jakiej sprawie?

[zapytaj urzędniczkę o A38]

Urzędniczka: A38? Nie, źle was poinformowano. Musicie iść do okienka nr. 2.

[zapytaj o okienko nr. 2]

Urzędniczka: Numer 2? Hm... Nie, to nie tutaj. To obok to numer 8. Jeśli bardzo państwu zależy, proszę popytać portiera.

[idź do portiera]

Asterix i Obelix docierają do portiera - starego i wyraźnie zmęczonego mężczyzny, który z trudem otwiera oczy i wygląda, jakby ledwo dostrzegał otoczenie.

[zapytaj portiera o okienko nr. 2]

Portier: CO?

[krzyknij okienko nr. 2]

Rozmowę przypadkiem usłyszał przechodzący obok prefekt.

Prefekt: No, no... tylko spokojnie. Tutaj przecież ludzie pracują. Przyjacielu, powiedz — czego potrzebujesz?

[zapytaj prefekta o okienko nr. 2]

Prefekt: Numer 2? Zaraz... gdzie ono się teraz znajduje?
Portier: Gdy widziałem je po raz ostatni, Panie Prefekcie, było na trzecim piętrze, korytarz szósty. Łatwo trafić.
Prefekt: No, widzicie Panowie? Teraz już wszystko jasne. I po co te nerwy?

[idź do okienka nr. 2]

Asterix i Obelix docierają do okienka numer 2, ale urzędniczki nawet nie zwracają na nich uwagi. Pochłonięte są rozmową o znajomej, która kupiła fenicki materiał, żeby się wyróżnić - mimo że nie stać jej nawet na własnego niewolnika.

[zapytaj urzędniczkę o A38]

Urzędniczka: Nie widzi Pan, że jestem zajęta? Proszę poczekać.

Urzędniczki wracają do rozmowy o znajomej i jej domniemanych aferach, zupełnie ignorując obecność Galów.

[krzyknij A38]

Urzędniczka: Och, ci ludzie są naprawdę niemożliwi. Krzyczeć w biurze? To przecież skandal!
Zaświadczenie A38, tak? A czy ma pan niebieski formularz?

[zapytaj o niebieski formularz]

Urzędniczka: W celu uzyskania zaświadczenia A38 należy najpierw przedstawić niebieski formularz. Proszę udać się do okienka nr 8.
Asterix: Och... Przecież już tam byłem...

[idź do okienka nr 8]

Okienko numer 8 jest zamknięte. Na drzwiach wisi krzywo przyklejona kartka: „Przerwa obiadowa - wracam za 15 minut”. Niestety, nie wiadomo od kiedy.

[zaczekaj na otwarcie okienka]

Drzwi otwierają się. Pojawia się młoda urzędniczka o imieniu Irena, która wita Asteriksa i Obeliksa z uprzejmym uśmiechem.

Irena: W czym mogę pomóc?

[zapytaj Irene o niebieski forumularz]

Irena: Niebieski formularz? To nie tutaj. Okienko 35, czwarte piętro.

Przy okienku siedzi urzędniczka z plakietką „Zosia”. Asterix i Obelix podchodzą ostrożnie - już wiedzą, że każde okienko może być pułapką.

[zapytaj Zosię o niebieski formularz]

Zosia: Proszę, oto fioletowy formularz. Teraz proszę udać się na piąte piętro, schody K, korytarz W, okienko numer 42.

[idź do okienka nr. 42]

Asterix i Obelix błąkają się po urzędzie bez końca. Formularz prowadzi do formularza, ten do kolejnego - i tak w nieskończoność.
W końcu Obelix nie wytrzymuje. Zaczyna biegać, krzyczeć, podskakiwać - chłop po prostu zwariował. Jego masa robi swoje - tu przewrócił donicę, tam urwał framugę, gdzie indziej przestawił szafę razem z urzędnikiem. Nadzieja odeszła.

Obelix: Nigdy stąd nie wyjdziemy, Asteriksie... Tu nawet magiczny napój by nie pomógł.

Po chwili pojawia się ochrona. Bez zbędnych słów wyprowadza Galów z budynku.

Ochroniarz: Rysopis już został sporządzony. Macie zakaz wstępu do tego urzędu. Czy macie coś na swoją obronę?

[zapytaj o A38]

Drzwi zamykają się z hukiem. Cisza.

Asterix i Obelix stoją przed zamkniętym urzędem. Obelix siedzi na schodach i patrzy w niebo, mamrocząc coś o dziczyźnie. Asterix tylko wzdycha i wyciąga z sakiewki bilet powrotny do wioski.

Asterix:Wiesz co, Obeliksie? Może lepiej pokonać Rzym siłą. To przynajmniej jest prostsze.

Obelix: I bez schodów...

[exit]

## Bibliografia

- https://www.youtube.com/watch?v=ioktQPgoKNE
